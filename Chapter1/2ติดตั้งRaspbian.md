## เตรียม SD Card

การติดตั้ง OS ลงใน SD Card มีอยู่ 2 วิธีคือ ติดตั้งด้วย NOOB กับติดตั้งด้วยไฟล์ Image ถ้าคุณเป็นมือใหม่มากๆละก็แนะนำวิธี NOOB ค่ะ ส่วนวิธีเขียนไฟล์ image ดูได้ที่ appendix b

### วิธีติดตั้ง OS ด้วย NOOB

ดาวน์โหลด NOOBS

เราสามารถดาวน์โหลด NOOBS จากเว็บ [https://www.raspberrypi.org/downloads/noobs/](https://www.raspberrypi.org/downloads/noobs/) ในหน้านี้มี NOOBS กับ NOOBS Lite ซึ่ง NOOBS จะมี Raspbian มาให้ไม่ต้องดาวน์โหลดผ่านเน็ตทีหลัง แต่ NOOBS Lite ทุก OS ต้องโหลดผ่านเน็ตหมดตอนติดตั้งใน Pi ในตัวอย่างเราเลือก NOOBS ละกัน จะได้ไฟล์ .zip![](/assets/nbnoobs.jpg)Format SD Card

ดาวน์โหลดโปรแกรม SD Formatter [https://www.sdcard.org/downloads/formatter\_4/index.html](https://www.sdcard.org/downloads/formatter_4/index.html) มาติดตั้งในคอมพิวเตอร์ของเรา แล้วทำการ Format SD Card โดยใช้  SD Formatter

เลือก Drive ที่ต้องการ Format แล้วคลิก Format

![](/assets/Sketch5.png)

จะถามว่าต้องการจะ Quick Format ใช่ไหม ตอบ OK

![](/assets/Sketch6.png)

โปรแกรมจะบอกว่าอย่าถอดไดร์ฟออกขณะกำลัง Format นะ ตอบ OK

![](/assets/Sketch7.png)

โปรแกรมจะทำการ Format จนเสร็จ กด OK และ Exit เพื่อออกจากโปรแกรม

![](/assets/Sketch8.png)

ติดตั้ง NOOB บน SD Card

ไฟล์ NOOBS ที่เราได้จะเป็นไฟล์ .zip แตกไฟล .zip ออกจะได้ไฟล์ต่างๆดังรูปข้างล่าง \( ถ้าไม่มีโปรแกรมแตกไฟล์ zip ให้ดาวน์โหลดโปรแกรมมาติดตั้ง ในที่นี้แนะนำ 7zip [http://www.7-zip.org/ ](http://www.7-zip.org/)\)

Copy file ทั้งหมดจากไฟล์ zip ที่แตกออกมาไปวางไว้ในไดร์ฟของ SD Card อย่าให้ขาดแม้แต่ไฟล์เดียว

![](/assets/copynoobs.jpg)

![](/assets/Sketch10.png)

รอสักครู่ ไฟล์ก็จะถูก copy อยู่ใน SD Card เรียบร้อย

![](/assets/pastefinish.jpg)

## การนำ SD Card ไปใช้กับ Raspberry Pi

นำ SD card ที่ลง NOOBS แล้วไปใส่ช่อง SD Card ของ Raspberry Pi ต่อพอร์ตต่างๆ คือ Ethernet , Mouse ,Keyboard, HDMI ต่อกับจอ monitor จากนั้นจึงต่อกับ Power Supply

เมื่อเสียบ Power หน้าจอจะขึ้นหน้าต่างให้เราเลือกว่าจะลง OS อะไร ซึ่งจะมีให้เลือกหลายอย่าง แต่ในที่นี้**ติ๊กเลือก Raspbian** ซึ่ง Raspbian เป็น OS หลักที่ทางผู้พัฒนา Raspberry Pi พัฒนาขึ้นมาเพื่อใช้กับ Raspberry Pi

ที่บาร์ข้างล่างจะมีให้เลือกภาษา \( Language \) โดยตั้งต้นเป็น English \(UK\) ถ้าไม่ชินภาษาอังกฤษแบบ UK เปลี่ยนเป็น English \(US\) ก็ได้ **ส่วนคีย์บอร์ด \( Keyboard \) ควรเลือกเป็น US **เพราะส่วนใหญ่คีย์บอร์ดไทยจะเรียงตัวอักษรแบบคีย์บอร์ด US \( เราเคยลืมเปลี่ยนตั้ง keyboard เป็น UK ปรากฎว่าพิมพ์ @ แล้วดันได้เป็น ” งงอยู่แปบนึงก็..อ่อ...ลืมเปลี่ยนคีย์บอร์ด แต่ไม่เป็นไรเราเปลี่ยนทีหลังได้นะ \) ตั้งค่าเสร็จกด Install ที่ปุ่มบนซ้าย

![](/assets/install1.jpg)

จะมีคำถามให้ยืนยันว่าจะติดตั้งนะ ก็ตอบ Yes

![](/assets/install2.jpg)

จากนั้นก็รอ...

![](/assets/install3.jpg)

เสร็จแล้วจะขึ้นหน้าต่าง OS\(es\) Installed Successfully กด OK ระบบจะทำการรีบูท

![](/assets/install5.jpg)

เมื่อรีบูทขึ้นมาใหม่แล้ว ก็จะเข้าสู่หน้า Desktop ของ Raspbian เป็นอันเสร็จ

![](/assets/install6.jpg)

